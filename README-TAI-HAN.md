# Khíín 台語入字家私

  

![CI Build & Test](https://github.com/aiongg/khiin-rs/actions/workflows/ci.yml/badge.svg?branch=master)

  

**Khíín**（起引）是一組開原（OPEN SOURCE）・多平台个台語打字軟体。簡單講、阮是卜乎人無論用 WINDOWS・macOS（MAC）・iOS（iPhone）・ANDROID 亜是 LINUX 朗有優良个台語打字軟体通鬥。

汝那有卜鬥寫・鬥捍・鬥設法、請撠（giah）ISSUE！

- [Khíín 台語入字家私](#khíín-taiwanese-ime)
	- [問答（FAQ）](#faq)
		- [是安盞咱欠用一个新个打字家私﹖](#usage)
		- [Khíín 个技術有省乜特別﹖](#)
		- [Khíín 个漢・羅字詞庫有省乜特別﹖](#)
		- [Khíín 安盞賣﹖](#)
		- [Khíín 冬時者會完成﹖](#)
  

## 問答（FAQ）

### 是安盞咱欠用一个新个打字家私﹖

1. 雖然 WINDOWS・macOS・iOS 甲 ANDROID 朗有袂呆个台湾羅馬字（白話字）打字軟体通用、不閣者个軟体有个欠更新、治卡新个机器（系統）內面漸漸紡袂好世。現此時咱欠用一組含新个机器（系統）有合个軟体、夭那長時間來講、**起引**是開原（OPEN SOURCE）軟体、甲別个台語打字軟体無仝。 後擺咱映望**起引**由開原界衆有志落來捍、乎起引通綴未來个机器（系統）同齊來更新。
  
3. 論技術、**起引**有卜加提拱一卦卡新个功能。

4. 論字、用**起引**打个字、不那羅馬字是在來个（白話字）、四角字嗎是在來个台湾漢字。

### Khíín 个技術有省乜特別﹖

**起引**一卦卡特別个功能﹕
  
- 連續打字形態、

- 越南 TELEX 式个全羅打字形態（**嬲緊**）、

- 正確个 ENCODING、甲

- 那抵着爻乎人打不着字个組合、選字欄會甲暗示。

### Khíín 个漢・羅字詞庫有省乜特別﹖

**起引**是頭一組卜乎人通照音打台湾漢字个家私。台湾海峽在來个四角字卡早不八有人記錄・整理。只幾冬、阮用心探討台湾漢字个理路、一字一字探討台湾話在來安盞寫、乎衆人通放心使用**起引**、無論是干那卜打字个高手、亜是靠打字家私塊學台湾字个有志。

咱講白話字是字、不是音標。現代煞罕得有人認真記錄・整理傳統个台羅用字甲理路。不那四角字、**起引**所用个白話字嗎是逐條朗有拼世稽考閣詳細思考、將主觀因素尽量請一邊。
  
**信望愛輸入法允凖用者加忌鬥字詞庫。起引个字詞庫會使鬥信望愛个軟体來使用（雖然功能卡袂樵全）。[治者](https://chiahpa.be/t/topic/117/9)有說明。**

### Khíín 安盞賣﹖

**起引**開原、永久免錢。

### Khíín 冬時者會完成﹖

映望 ~~2022~~ ~~2023~~ 二〇二四年通完成。字詞庫只馬以經會凍使用唖。卡罕得用个詞・字・地号名云云⋯⋯夭着店店繼續補充。不閣程式夭未完成。目前个程式大多數是一个志工工程師（阿勇）所寫。伊有一个朋友（志工）八鬥寫一斬仔。家庭因素所致、阿勇自舊年着箱無閑、袂凍繼續。

寫打字軟体个技術通講特別歹學。WINDOWS 亜是 macOS 亜是 iOS 亜是 ANDROID 个系統着愛八甲真透。偏偏者个系統逐个閣朗介無仝。照阿勇對台湾市場个認八、只存那開台票四十五万个工錢來倩工程師、工課着會使緊緊來完成。阮當塊崇錢。
 
**卜寄付請寄付烏 Mà-mà。寄錢个時請會記得注記「KHIIN」五字！**

004 台湾銀行 064-00106065-6 (做伙來講台語, SŃG KAH 烏 MÀ-MÀ 好無? 協會)
